[Home](/index.md)


* * *
## Bułka z truskawkowym dżemem
###### Kraków, 10.08.2021
Alia podszedł do niewielkiego okna, obok którego zamocowana była klawiatura z pięcioma symbolami. Wcisnął trzyznakowy kod i po chwili w okienku pojawił się kubek kawy z mlekiem. Za jego plecami pojawił się Cris, kierownik działu, w którym pracował Alia, z podobnym zamiarem zamówienia, w jego wypadku słodkiej bułki z truskawkowym dżemem.\
\- Witam, przed nami dzień owocnej pracy, nieprawdaż? – wymówił Alia z udawanym entuzjazmem.\
\- Cześć, mam nadzieję, że tak będzie. Od rana z… - odpowiadając Cris zawahał się, wskazał palcem prawej ręki w górę. - …z _góry_ już dzwonią.\
\- Mam pytanie. Znasz może sposób na podłączenie odtwarzacza kaset pod jeden z  modeli naszego V-Bota?\
\- Świetny pomysł na biznes. – wypowiedział szybko, bowiem już szykował się do pierwszego kęsa bułki trzymanej w ręku.\
\- Nie, to tylko dla mnie. Pomyślałem, że robot grający byłby zabawnym gadżetem na spotkania do klubu.\
\- Słuchaj. – zaczął, już z połową bułki pomiędzy zębami. Drugą połową poruszał w lewej ręce, przy tym strącając z niej lukier. -  Przecież wiem, że chcesz ode mnie pieniądze. Moja odpowiedź jest prosta. Nie mam pieniędzy na żadne projekty zabawki. Za dwa tygodnie musimy mieć gotowy moduł komunikacyjny dla wojska. A ty, do wieczora musisz przynieść mi dokumentację kodu. Nie wiem czy to ty czy ten nowy… - podrapał się po głowie.\
\- Ulrich. – dodał Alia.\
\- Jakkolwiek ma na imię, kodu nie da się zrozumieć. Zrób coś z tym. – powiedział stanowczo wycierając ubrudzone czerwonym kolorem dłonie w chusteczkę, jak po bardzo słabo ukrytym morderstwie.

> Czy Cris potrzebuje pomocy?\
> Jak Ulrich zdołał trafić na listę najbardziej poszukiwanych hakerów w Układzie Słonecznym?\
> Dla kogo _góra_ wykonuje rozkazy?

```
> Bumba: I can't really understand what does it mean :/
  > Hey, don't worry. It doesn't mean much, I believe so. I look at it as a bit surrealistic.
  > I guess the net can come up with all kinds of weird paragraphs.
```

## Winda na 83 piętro
###### Kraków, 20.08.2021
Dźwięk naciskanych klawiszy 54 klawiatur komputerowych wypełniał pokój. Przy jednej z klawiatur siedział Ulrich, sylwetką przypominający sosnę trafioną przez piorun, wpatrując się w ekran cyfrometru przez okrągłe okulary zawieszone nisko na nosie. Podszedł do niego Alia, postawił kubek na biurku Ulricha, a przystawiając sobie krzesło zaczął:\
\- Słuchaj, makro do kodu modułu łączności, ...coś z nim nie tak jest, Cris mów...\
\- Tak, wiem. - Przerwał mu Ulrich.  - Już poprawiłem. Zrobiłem też opisy z kilku ostatnich dni.\
Alia przez chwilę nic nie mówił, wypił łyk kawy. Potem wstał i powiedział:\
\- Dobra to chodź ze mną, pokażę ci coś.

Winda na 83 piętro budynku (tak naprawdę 75, gdyż aż 8 pięter było ukrytych pod ziemią) pokonywała podróż na samą górę w 96 sekund. W czasach swojej świetności była jednym z cudów inżynierii, teraz po 40 latach użytku jest tylko ciekawostką w książce. Teren należący do FT-CORP był starą bazą wojskową, przebudowaną po zakończeniu Wojny.\
Ulrich i Alia wjechali na 83 piętro, na którym nie było żadnych drzwi. Po małej drabince weszli na dach wieżowca. Ulrich ze zdumieniem przystanął na krawędzi zabudowanego w powierzchnię dachu 50 metrowego radioteleskopu.\
\- Niezłe, co? - powiedział Alia. - Na dodatek bez problemu można tu wejść. Zero zabezpieczeń.\
\- Działa? - zapytał Ulrich obchodząc dookoła jego nowy obiekt zainteresowań.\
\- Nie jestem pewny. Na 82 piętrze... - Ulrich spojrzał na niego z zaciekawieniem. - ...jest chyba jakiś panel kontrolny, ale tam już nie ma tak łatwego dostępu.\
\- Wydaje mi się, że będzie to o wiele łatwiejsze. - głos Ulricha wydobywał się z niewielkiej metalowej skrzynki. - Znalazłem właśnie całkowicie otwarte porty. Są nawet podpisane.\
Alia spojrzał na zegarek elektroniczny, który zawibrował i ucichł.\
\- Muszę iść, Cris ma jakiś problem. - powiedział i schodząc po drabince na dół dodał. - Nie wiem czy to dobry pomysł bawić się z tym tutaj. Mogą być problemy.

> Ile lat może operować winda bez przeglądu technicznego?\
> Czym jest naprawdę bułka z truskawkowym dżemem?\
> Marsjanie?

```
> JerryIsComing: Wow, 96 seconds! That's actually pretty fast.
```

## 
###### Kraków, 17.09.2021
Cris siedział na fotelu nerwowo stukając palcami w marmurowy blat biurka. Fluorescencyjne żarówki zawieszone na suficie nagle zamigotały krótko i zgasły. Do pokoju wlewało się światło jedynie przez półprzezroczyste okna, które z zewnątrz pokryte były siatką paneli słonecznych zapewniajacych energię słoneczną całemu budynkowi. Cris podniósł się z fotela, a na jego twarzy pojawił grymas strachu. Do drzwi trzykrotnie zapukał Alia, otowrzył je i wszedł.\
\- Chciałeś ze mną rozmawiać? Wiesz może dlaczego wszystkie światła zgasły? - zaczął.\
\- Nie jest dobrze, ale nie mogę ci powiedzieć, to sprawa z _góry_. - odpowiedział Cris odchodząc od biurka, idąc szybko w stronę Alii wciąż przerażony. Żarówki na kilka sekund zaświeciły bardzo jasno i znów zgasły.\
\- Teraz na pewno nie lepiej. Musisz powiedzieć mi o co chodzi. - zdecydowanie powiedział Alia. Cris westchnął.\
\- Ani słowa nikomu. Chociaż pewnie i tak wszyscy stąd wylecimy.\
Oboje wyszli z biura, Cris skierował się do windy.




